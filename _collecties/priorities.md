---
title: Priorities
date: 2010-03-01T00:00:00.000Z
images:
  - image: /uploads/priorities1.jpg
  - image: /uploads/priorities2.jpg
  - image: /uploads/priorities3.jpg
  - image: /uploads/priorities4.jpg
  - image: /uploads/priorities5.jpg
  - image: /uploads/priorities6.jpg
  - image: /uploads/priorities7.jpg
  - image: /uploads/priorities8.jpg
  - image: /uploads/priorities9.jpg
  - image: /uploads/priorities10.jpg
---


Vrouwen van nu weten wat belangrijk is in het leven, ze kennen hun prioriteiten en handelen daarnaar. De coupes in de nieuwe voorjaarscollectie 2010 van Kimm Koffijberg zijn net als deze vrouwen; ze hebben krachtige lijnen en veel structuur, maar toch een zachte, vriendelijke uitstraling.

Ze weten wat ze willen en gáán ervoor, de vrouwen van vandaag. Maar bitches zijn het allerminst. Hard werken? Zeker! Dat is nodig om je ambities te verwezenlijken en belangrijk voor je eigenwaarde. Maar dan wel met ruimte voor partner en kinderen. Want geld en aanzien zijn fijn, maar niet het belangrijkste in het leven. Ieder weekend uit eten? Onzin. De vrouw van nu nodigt liever vrienden aan haar eigen dis voor een intiem etentje; dat vindt ze waardevoller. Maar besluit ze een keer uit eten te gaan, dan moet het ook goed zijn. Dat geldt ook voor naar de kapper gaan: als ze het doet, neemt ze alle tijd voor verzorging, een coupe met kwaliteit en een geraffineerde kleuring.

## Zacht en vloeiend

Als het aan Kimm ligt, sluiten de coupes van deze vrouwen aan bij hun levenshouding en prioriteiten. Ze hebben een krachtige uitstraling en veel structuur, maar worden ook gekenmerkt door zachtheid. 
Bij de korte coupes (Eline, Kimberley, Laura) is de voorpartij lang gelaten voor een stevige, vrouwelijke look.  Deze loopt op vloeiende wijze over in de kortere zij- en achterkanten. Soms zijn die opgeknipt, soms zijn ze langer en voller gelaten; nergens zijn de contourlijnen echter hard of bot, omdat ze zijn ingeknipt of bewerkt met de Carvis - een nieuwe tondeuse van Wella Professionals die opmerkelijk zachte lijnen geeft.
Bij de langere kapsels in ‘Priorities’ (Sarah, Manou, Marilyn en Sanne) hanteerde Kimm een bijzondere techniek. “Ik kam het haar bij elkaar naar een bepaald punt en knip of snij het dan ineens af”, legt ze uit. “Het is in feite een hele snelle techniek, maar je moet heel goed nadenken waar je het haar naartoe kamt, waar je het precies afknipt en welk effect dat geeft. Daarna kun je de coupe personaliseren en hem aanpassen aan de kwaliteit en structuur van het haar. Via het mes, de schaar en de Carvis-tondeuse, die je zelfs bij lang haar kunt gebruiken.”

## Powerblond of supernatural

Kort of lang, het haar heeft dit voorjaar in ieder geval een volle kleur. Bijvoorbeeld stevig blond; een trend die wordt gesignaleerd door Wella Professionals en waarop Kimm met haar collectie graag inhaakt. Zij paste de all-over blondbehandeling Blond Impact toe. (Kimberley en Eline)“Voor deze collectie heb ik zand-, beige- en astinten gebruikt en de nieuwe Special Blonde tinten asviolet 12/96 en natuurlijk bruin 12/07”, vertelt ze. “De kleurhoogtes liggen per coupe heel dicht bij elkaar. Zo krijg je subtiele nuanceverschillen die een speels effect geven.” (Sanne)
Bijna het tegenovergestelde van dit powerblond is de supernatural beauty. (Manou, Sarah en Marilyn)“Hierbij wordt het haar zó perfect gekleurd, dat het de natuur zelfs voorbij streeft”, legt Kimm uit. “Het heeft meer glans en meer verschillende kleurschakeringen. Wella Professionals heeft een aantal nieuwe neutrale tinten binnen Koleston Perfect ontwikkeld zonder warme of koele ondertoon. Deze heb ik vanaf een donkere aanzet naar lichtere punten laten verlopen. Deze basis heb ik per model versterkt met warme of koele high- en lowlights. Daarnaast heb ik gewerkt met Inspire, de kleuring op maat van Wella Professionals. Voor deze collectie heb ik gekozen voor een tint die is geïnspireerd op de kleur van Baileys.” (Laura)

## Eén coupe, verschillende variaties

De structuur in de coupes komt optimaal tot zijn recht met de juiste styling. Kimm onderscheidt twee benaderingen: haute couture en prêt-à-porter: “De haute couture styling is ideaal voor een feest of andere een bijzondere gelegenheid. Hierbij zie je veel slag en big hair waarbij alle tools uit de kast worden gehaald: föhn, carmenset, krultang, maar ook goede stylingproducten die de textuur van het haar ondersteunen; bijvoorbeeld de Spray Gel Strong, de Styling Mousse Strong en het Gloss Serum uit de High Hair serie van Wella Professionals.”Prêt-à-porter is de ‘real life’ versie waarmee de Haute Couture ideeёn en concepten naar meer draagbare kapsels kunnen worden vertaald. Ook hier veel slag, krul en beweging, waarbij de diffuser een onmisbaar attribuut vormt voor een perfecte look. De finishing touch komt hierbij van producten als Texture Touch, Bouncy Dip en Touch & Feel, eveneens van High Hair.

‘Priorities’ is de vierde collectie van Kimm Koffijberg in samenwerking met Wella Professionals.  Kimm is Creative Director Color voor Wella Professionals in Nederland.  
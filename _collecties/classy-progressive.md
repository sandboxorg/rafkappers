---
title: Classy Progressive
date: 2015-03-02T00:00:00.000Z
images:
  - image: /uploads/classy1.jpg
  - image: /uploads/classy2.jpg
  - image: /uploads/classy3.jpg
  - image: /uploads/classy4.jpg
  - image: /uploads/classy5.jpg
  - image: /uploads/classy6.jpg
  - image: /uploads/classy7.jpg
  - image: /uploads/classy8.jpg
---


Amsterdam, maart 2015 – Gedurfd en stijlvol is ‘Classy Progressive’, de nieuwe voorjaar-zomercollectie 2015 van Kimm Koffijberg. Sophisticated en playful.

Persoonlijkheid en de natuurlijke valling van het haar zijn uitgangspunt voor de vorm van de kapsels. Door de kniptechnieken komen elementen naar voren of gaan juist naar de achtergrond. Wat dan volgt, is een heftig kleurenspel van verschillende pastels: rose, groen en violet. De progressive pastels spelen met de classy basis. Classy Progressive is spelen met kleur - heel veel spelen met kleur - als antwoord op de vraag: “Wie durf ik te zijn?”

## Kniptechniek

De kniptechniek gaat uit van de natuurlijke valling van het haar en is aangepast aan de haarstructuur en vooral aan de persoonlijkheid van de vrouw. Er is heel goed gekeken waar elementen kunnen worden versterkt of juist moeten worden verborgen voor een krachtige uitstraling. Mogen bijvoorbeeld scherpe lijnen van het gezicht worden geaccentueerd? Of moeten ze juist naar de achtergrond worden gebracht? Kimm versterkt een vierkante kaaklijn door het knippen van een rechthoekige pony en door het overige haar recht te laten vallen. Of ze knipt zijkanten kort, of brengt een undercut aan, en houdt bovenpartijen lang. Hierdoor kan ze heel goed met de structuur van het haar werken en kan ze verschillende (zachte) vormen cre&euml;ren of geeft ze de natuurlijke valling van het haar alle aandacht.

## Kleur

De toepassing van progressive kleuren en kleurtechnieken versterken de zelfbewuste uitstraling van de vrouwen. Ook de classy vrouw wil spelen met gedurfde kleuren. Kleuren zijn zacht maar duidelijk aanwezig. Ze zijn subtiel en expressief. Er is goed nagedacht over de progressive touch: de progressive kleuren worden bij de ene vrouw door het hele haar aangebracht en bij de andere vrouw juist als details naast een diepe kleur. De gebruikte tinten zijn zachte pastels: Vintage Pink (een nieuwe kleur die Kimm voor de nieuwe Trendcollectie ‘Tactile Rituals’ van Keune Hair Cosmetics heeft ontwikkeld\*), Earl-grey/green en violetten als Deep Purple gecombineerd met Soft Lavender.

## Styling

Bij de totstandkoming van de coupes is uitgegaan van wat de vrouw zelf wil en kan doen met haar kapsel. De modellen kunnen hun handen gerust door het haar halen. De erin geknipte valling zorgt ervoor dat het haar goed in model blijft. Door daarnaast de juiste tools en stylingproducten te gebruiken kan iedere vrouw haar eigenheid optimaal naar buiten brengen.

## Kleding en make-up

De kleding van de modellen is gedurfd en vrouwelijk. Van glad en glanzend tot aaibaar. Er is veel aandacht voor structuur en vorm. Zwart en wit, metallic en pastels onderstrepen de persoonlijkheid van de modellen. Voor de make-up is gekozen voor een naturelle look met zachte pasteltinten. Balsems, highlighters en cr&egrave;meblush geven glans.

## Producten

| Producten: | Keune Haircosmetics |
| Kleur: | Ultimate Blond serie, Infinite Colors by Tinta Colors, So Pure Color Balance |
| Verzorging: | So Pure Balance, Care Line |
| Styling: | So Pure styling range, Blend, Design |

# #
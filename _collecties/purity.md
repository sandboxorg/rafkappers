---
title: Purity
date: 2013-08-25T00:00:00.000Z
images:
  - image: /uploads/Kimm-njw13-01.jpg
  - image: /uploads/Kimm-njw13-02.jpg
  - image: /uploads/Kimm-njw13-03.jpg
  - image: /uploads/Kimm-njw13-09.jpg
  - image: /uploads/Kimm-njw13-05.jpg
  - image: /uploads/Kimm-njw13-06.jpg
  - image: /uploads/Kimm-njw13-08.jpg
  - image: /uploads/Kimm-njw13-07.jpg
---


Amsterdam, 25 augustus 2013 - Kimm Koffijbergs najaar- en wintercollectie 2013-2014 ‘Purity’ is de ultieme combinatie van de zuiverheid in de natuur en de authenticiteit van de vrouw van nu.

Pony en lok zijn eyecatchers in de collectie. De haarkleuren zijn heel natuurlijk: ijs-, lavasteen-, brons- en goudtinten. Kimm gebruikt bij Purity veel verschillende nauw op elkaar afgestemde kniptechnieken en kleurtechnieken. Vaak heel plaatselijk toegepast. Zo haalt ze het eigen karakter van iedere vrouw heel sterk naar voren. Kimm kiest heel bewust een uitstraling die past bij die ene vrouw op dat moment. Purity staat voor pure vrouwen in hun meest krachtige natuurlijke schoonheid.

## Coupes

Kimm Koffijberg maakt een duidelijk statement met de keuze voor een pony of lok. Door deze op verschillende manieren te knippen ontstaat diversiteit in uitstraling. Bijvoorbeeld strak en recht of meer zacht en speels. Dit geeft de kapsels en daarmee de vrouw een duidelijke signatuur. Voor de massieve strakke lijnen is de tondeuse gebruikt. Afhankelijk van het type haar en het gewenste effect is gekozen voor het uitslicen met de schaar of snijden met het mes.

## Kleur

Purity staat voor subtiele pure kleuren. De ijs-, lavasteen-, brons- en goudtinten zijn zo toegepast dat ze een heel natuurlijk kleureffect geven. Zoals de diepte in bepaalde edelstenen. Om dit te bereiken is met streaks gewerkt. Daarnaast zijn painting technieken toegepast, waarbij de kleuraccenten ‘op gevoel’ in de coupe worden aangebracht. Kniptechniek en kleurtechniek vullen elkaar volledig aan. Waar diepte en reli&euml;f nodig zijn in het haar, is gewerkt met het weghalen van massa en het gebruik van duidelijke kleuraccenten.

## Styling

Bij de totstandkoming van de coupes is uitgegaan van wat de klant zelf wil en kan doen aan haar kapsel.

Bij Purity is een uitgebreid deskundig advies van de kapper over de verschillende looks essentieel. De kapper helpt de klant door middel van de juiste tools en stylingproducten haar eigenheid optimaal naar buiten te brengen.

## Kleding en make-up

Make-up en kleding zijn subtiel en elegant. Aangepast op de haarkleur van de modellen is gekozen voor glans, patronen, goud- en bronstinten en zwart.

## Kimm Koffijberg & Keune Haircosmetics

Vanaf 1 juli 2013 werkt Kimm Koffijberg samen met Keune Haircosmetics. Met ingang van die datum is zij naast eigenaar van Koffijberg Hairdressers ook Global Color Director voor Keune. Zij draagt bij Keune Haircosmetics de verantwoordelijkheid voor alle educatie op het gebied van kleur, geeft (inter)nationale shows en masterclasses en ontwikkelt de creatieve kleurconcepten voor de trendcollecties van Keune.

## Producten

| Producten: | Keune Haircosmetics |
| Kleur: | Ultimate Blond serie, Infinite Colors by Tinta Colors |
| Verzorging: | So Pure, Care Line |
| Styling: | So Pure styling range, Blend, Design |
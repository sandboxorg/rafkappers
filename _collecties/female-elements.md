---
title: Female Elements
date: 2009-03-01T00:00:00.000Z
images:
  - image: /uploads/female1.jpg
  - image: /uploads/female2.jpg
  - image: /uploads/female3.jpg
  - image: /uploads/female4.jpg
  - image: /uploads/female5.jpg
  - image: /uploads/female6.jpg
  - image: /uploads/female7.jpg
  - image: /uploads/female8.jpg
  - image: /uploads/female9.jpg
  - image: /uploads/female10.jpg
  - image: /uploads/female11.jpg
  - image: /uploads/female12.jpg
  - image: /uploads/female13.jpg
  - image: /uploads/female14.jpg
---


Collectie voorjaar/zomer 2009, Kimm Koffijberg - Het leven van jonge, modebewuste vrouwen vormt de inspiratiebron voor ‘Female Elements’, de nieuwe collectie voorjaar/zomer 2009 van Kimm Koffijberg: soms stoer, dan weer sexy en glamourous, maar ook easy going.

De jonge vrouwen van vandaag laten zich niet zo snel meer in een hokje stoppen. Ze hebben meerdere kanten en voelen zich prettig bij verschillende levensstijlen. Het ene moment kiezen ze voor een intieme, huiselijke sfeer waarbij ze vrienden uitnodigen voor een gezellig thuisdinertje. Of waarbij ze lekker loungen in de tuin of het dakterras (d&eacute; trend deze zomer). Het andere moment voelen ze zich de supersexy powerwoman die zelfverzekerd naar haar werk gaat of zich vol overgave in het uitgaansleven stort.

## Scherp, maar toch zacht

Logisch dat deze vrouwen graag kiezen voor een kapsel waarmee ze verschillende kanten op kunnen. Kimm cre&euml;erde coupes die onderling in lengte vari&euml;ren, om zo veel mogelijk rekening te houden met de gezichtsvorm en wensen van de modellen. Uitgangspunt bij alle kapsels is echter dat vrouwelijkheid voorop staat! De haarlagen zijn zacht ingevuld en hoewel de contouren scherp zijn gehouden, hebben zij toch een zachte uitstraling. Kimm wisselt disconectie (delen van het haar die niet op elkaar aansluiten en dus niet vloeiend doorlopen) af met kortere en langere gedeelten. Hierdoor ontstaat een gestructureerde volume-opbouw die is aangepast op de structuur van het haar. Dit maakt het mogelijk om het haar heel gemakkelijk in verschillen vormen en op verschillende manieren te stylen.

## Very stylish

Voor een comfortabele en gemakkelijke uitstraling stylt Kimm het haar met de hand of gebruikt ze hier en daar een ronde borstel. Zo blijven de kapsels lekker zacht en luchtig. Voor de sexy glamourlook mag het haar wel wat meer gestyleerd zijn – net als de kleding overigens. Met een f&ouml;hnborstel, krultang of steiltang wordt het haar van structuur veranderd en gefinisht met een superglans.

## Kleur die gezien mag worden!

Niks subtiele ton-sur-ton, de kleur mag dit voorjaar weer gezien worden! De tinten vari&euml;ren van fris beigeblond tot iriserende koper en rode mahonienuances. Ook bruintinten met frisse warme blonde of mahonie-koperen nuances zijn helemaal ‘hot’. Ze worden op verschillende manieren aangebracht: via grove of kleine slices, of juist op wat grotere vlakken. Zo komt er bij iedere soort styling weer een andere kleurnuance naar voren.

Voor ‘Female Elements’ heeft Kimm gebruik gemaakt van de kleurproducten Color Touch, Koleston Perfect en Blondor van Wella Professionals. ‘Female Elements’ is de tweede collectie van Kimm Koffijberg in samenwerking met Wella Professionals voor wie zij ambassadeur is. Alle stylingproducten komen uit de professionele stylingserie High Hair van Wella Professionals.

## Kimberley 

Look 1, foto 1 - Voor deze steile look is Style Foundation aangebracht in nat haar. Deze stylingbasis is speciaal ontwikkeld voor gekleurd haar en geeft een briljante glans. Het product is gemakkelijk uit het haar te kammen, waarna het heel eenvoudig opnieuw te stylen is voor een andere look, zonder het te hoeven wassen. Handig als je na een dag werken nog wilt uitgaan! Het haar is met een halfronde borstel gef&ouml;hnd, maar losjes met de hand kan ook. Het haar is gedroogd zoals het valt en geknipt is, en gefinisht met Brilliant Affair, voor lichte stevigheid en extra glans.

Look 2: Foto 2 en 3 - Voor de tweede look is Curl Artist als basis gebruikt. Het product is op droog haar gesprayd. Daarna zijn krullen ingedraaid met een krultang. Het product beschermt het haar tegen de hitte van de krultang en zorgt ervoor dat het haar niet aan de krultang blijft plakken. Curl Artist geeft een hele stevige basis voor krullen die wel op hun plaats blijven, maar die toch bewegelijk en flexibel blijven. De krullen zijn met de handen losser geschud en in model gebracht. De zijpartijen zijn wat zachter naar voren gestyld. Om de krullen te fixeren is wat Spray Gel aangebracht. Dit product zorgt bovendien voor een mooie glans.

## Marilyn

Look 1, foto 4 - Bij deze eerste look is gebruik gemaakt van Touch and Feel. Deze textuurspray zorgt ervoor dat de natuurlijke slag of krul in het haar goed tot zijn recht komt. Het product is heel geschikt voor een creatieve styling met de vingers of met een diffuser. Bij Marilyn is het op vochtig haar gesprayd, daarna is de lok in de gewenste richting gekamd. Het haar is met de vingers gedroogd, waarna voorzichtig en rustig een slag in het haar is gekneed. Voor meer textuur in droog haar kan nog wat Touch and Feel worden aangebracht. Het haar is nog extra uitgewerkt met Punk Chic voor een ruigere textuur.

Look 2, foto 5 - In Marilyns natte haar is de cr&egrave;me Leave it Long aangebracht. Deze zorgt voor een luchtige look met een lichte versteviging. Het product maakt het haar niet zwaar en zorgt voor een gestylde en verzorgde look. Het haar is met een grote ronde borstel gef&ouml;hnd, waardoor een grove slag ontstaat. Voor een gestylde look is de lok naar buiten gef&ouml;hnd. Het haar is tenslotte uitgewerkt met wat Brilliant Affair zodat de slag wat losser wordt.

## Michelle

Look 1, foto 6 en 7 - In het natte haar van Michelle is Styling Mousse aangebracht voor langdurige stevigheid. Het haar is losjes gef&ouml;hnd met de handen, zodat het er luchtig uitziet. Daarna is het afgewerkt met Peppermint Pep, gemengd met Glamour Pur. Peppermint Pep zorgt voor een stevige kleiachtige structuur; door het te mengen met Glamour Pur wordt een mooie zachte glans gecre&euml;erd.

Look 2, foto 8 - Eerst is wat Styling Mousse aangebracht voor de stevigheid, daarna is het haar gef&ouml;hnd met een grote ronde borstel. Vervolgens is Flat Iron Spray op het haar gesprayd en is de steiltang gebruikt om het haar mooi glad en glanzend te maken. De Flat Iron Spray zorgt ervoor dat het haar beschermd wordt tegen de hitte van de straighttang en geeft veel glans. Ook zorgt het product ervoor dat het haar steil blijft. Voor een ruigere look kan een klein beetje Bouncy Dip in het haar worden aangebracht: even met de handen door het haar en er ontstaat steeds weer een andere stijl.

## Josella

Look 1, foto 9 en 10 - Bij Josella is Style Foundation aangebracht in nat haar. Daarna is het gef&ouml;hnd, waarbij met de handen al het haar naar voren is gebracht en de lok in de gewenste richting wordt gestuurd. Door Peppermint Pep met Bouncy Dip te mengen is meer stevigheid gecre&euml;erd en meer glans. Ook kunnen op die manier heel goed luchtige plukken worden gemaakt.

Look 2, foto 11 - Voor deze look is Styling Mousse aangebracht op nat haar. Vervolgens is het haar helemaal naar achteren gef&ouml;hnd met een grote ronde borstel. Een beetje Extra Strong Spray Gel zorgt voor een fixerende finishing touch.
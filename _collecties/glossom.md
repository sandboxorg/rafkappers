---
title: Glossom
date: 2014-03-28T11:00:00.000Z
images:
  - image: /uploads/glossom0.jpg
  - image: /uploads/glossom1.jpg
  - image: /uploads/glossom2.jpg
  - image: /uploads/glossom3.jpg
  - image: /uploads/glossom4.jpg
  - image: /uploads/glossom5.jpg
  - image: /uploads/glossom6.jpg
  - image: /uploads/glossom7.jpg
---


Amsterdam, 28 maart 2014 – De nieuwe lente- en zomercollectie van Kimm Koffijberg is bewegelijk, zacht en aaibaar. Ronde vormen, wollige texturen en zachte kleuren nodigen uit om je handen door het haar te halen.

De gebruikte kniptechnieken geven veel gradaties in het haar. In combinatie met de wollige textuur ontstaan ronde vormen, een natuurlijke valling en een zachte uitstraling. De kleurtoepassingen zijn expressief en subtiel. Ze zijn zeer gedetailleerd, afwisselend en plaatselijk toegepast. Hierdoor versterken ze de natuurlijke haarkleur, accentueren ze de ronde vormen en licht het haar plaatselijk glanzend op. Dit resulteert in de poederachtige, supervrouwelijke en krachtige modelijn Glossom. De collectie is genomineerd voor de Coiffure Award 2014 – categorie Dameskapsels Noord-Holland.

## Kniptechniek

Door de gebruikte kniptechnieken is asymmetrie in de haarlagen aangebracht en is tegelijk goed gekeken naar de balans in de knippartijen. Vooraf hebben Kimm en haar team bepaald waar luchtigheid en zachtere lagen in de coupes moesten komen. Juist op deze plaatsen wilden zij ook kleur tot uiting brengen.Door met knippen veel gradaties in de haarlengten aan te brengen en de textuur (slag, krul) goed te benutten, zijn ronde vormen gecreëerd en ontstaat een zachte uitstraling.

## Kleur

De toepassing van gedetailleerde kleurtechnieken flatteren de natuurlijke haarstructuur en - kleur. Door dicht bij elkaar liggende tinten te kiezen en deze wisselend toe te passen is diepte aangebracht. Hierdoor straalt het haar de natuurlijke haarkleur uit. Andere technieken zorgen voor een poederachtige uitstraling.Het gaat niet om de hoeveelheid kleurcontrast die wordt gebruikt, het gaat om waar je de kleuren plaatst, aldus Kimm: “Waar kan ik de coupe versterken?” “ Waar wil ik elementen naar voren halen?” De kleuren zijn zacht maar aanwezig. Ze zijn subtiel en expressief. De gebruikte tinten zijn onder andere zachte pastels, violetten, zacht grijs, strawberry blond, zand, espresso, zilvergrijs, lavendel en poederroze.

## Styling

Bij de totstandkoming van de coupes is uitgegaan van wat de klant zelf wil en kan doen met haar kapsel. De modellen kunnen hun handen gerust door het haar halen. De erin geknipte valling zorgt ervoor dat het haar goed in model blijft.Door daarnaast de juiste tools en stylingproducten te gebruiken kan iedere vrouw haar eigenheid optimaal naar buiten brengen.

## Kleding en make-up

De kleding van de modellen is zacht en vrouwelijk. Van glad en glanzend tot aaibare wol en tweed met af en toe een bloem als applicatie. Natuurlijke tinten, nude, pastels en poederkleuren onderstrepen op een subtiele manier de persoonlijkheid van de modellen. Voor de make-up is gekozen voor een naturelle look met zachte pasteltinten. Balsems, highlighters en crèmeblush geven glans.

## Producten

| Producten:|Keune Haircosmetics| 
| Kleur:|Ultimate Blond serie, Infinite Colors by Tinta Colors, So Pure Color| 
| Verzorging:|So Pure, Care Line| 
| Styling:|So Pure styling range, Blend, Design|
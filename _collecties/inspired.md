---
title: Inspired
date: 2008-07-01T00:00:00.000Z
images:
  - image: /uploads/kk-1.jpg
  - image: /uploads/kk-2.jpg
  - image: /uploads/kk-3.jpg
  - image: /uploads/kk-4.jpg
  - image: /uploads/kk-5.jpg
  - image: /uploads/kk-6.jpg
  - image: /uploads/kk-7.jpg
  - image: /uploads/kk-8.jpg
  - image: /uploads/kk-9.jpg
  - image: /uploads/kk-10.jpg
---

Collectie Najaar/winter 2008/2009, Kimm Koffijberg - OUD en NIEUW, ANTIEK en DESIGN, KORT en LANG: voor haar eerste collectie ‘Inspired’ nam Kimm Koffijberg het bestaande als uitgangspunt, om daar iets heel nieuws mee te creëren. 

Schijnbare contrasterende elementen die samen één bijzonder geheel vormen; daardoor heeft Kimm Koffijberg zich laten inspireren bij het creëren van haar eerste eigen collectie. Een mooi voorbeeld is het oude gebouw met Romeinse pilaren in het centrum van Parijs, waar op het dak een strak vormgegeven hotelkamer is gebouwd: The Everland Hotel. Elk jaar wordt deze hotelkamer verplaatst naar een andere stad in een ander land en op het dak van een museum geplaatst. Een speciaal en uniek concept waarbij design wordt versterkt door oudheid. Het is een principe dat ook in de mode veelvuldig wordt toegepast; pasvormen en motieven van lang geleden worden gecombineerd met strakke elementen en nieuwe materialen. In haar collectie ‘Inspired’ past Kimm dit principe nu toe op de haarmode. 

## Van bestaand naar nieuw

De afgelopen jaren heeft de boblijn een enorme comeback beleefd. Wat Kimm betreft wordt dit najaar vanuit de bestaande boblengte een totaal nieuwe coupe geknipt met korte lagen. En dan ook echt kort! Ze varieert uitgebreid met een asymmetrisch verloop van lagen, lokken en pony’s. Dit doet ze door ergens op het hoofd één vaste kniplijn te kiezen, waar ze pluk voor pluk het haar naartoe brengt en afknipt. Doordat de coupes lange en korte elementen bevatten, ontstaan er veel ‘disconnected’ lijnen; dit betekent dat bepaalde delen of elementen van de coupe niet op elkaar aansluiten. Zo zullen sommige contourlijnen strak en hard zijn en de lagen zacht vallen. Uitgaan van iets bestaands en daar iets heel nieuws van maken: dat is wat Kimm bedoelt met het combineren van oud en nieuw.

## Niet ‘van de plank’

Sinds januari 2008 werkt Kimm voor en met Wella Professionals. Kimm heeft voor bij deze eerste collectie gebruik gemaakt van het unieke kleurproduct ‘Inspire by Koleston Perfect’. Een kleuring met Inspire betekent: een haarkleur die echt niemand anders heeft. Dit omdat de kleur niet ‘van de plank’ wordt gehaald, maar speciaal op maat wordt gemengd. Niet alleen kan precies de juiste tint worden gemengd, ook kan exact de juiste kleurdiepte worden gerealiseerd. Dat bood Kimm voor het eerst de mogelijkheid om als het ware op driedimensionale wijze een haarkleuring samen te stellen. Het resultaat is een schitterende kleuring met een subtiele transparantie en een briljante glans. ‘Inspire’ past perfect bij Kimm’s nieuwe collectie en vormde een belangrijke inspiratiebron. 

## Klassiek versus fris en nieuw

Ook in de kleurencombinaties is de koppeling tussen oud en nieuw terug te vinden. Om het effect van de asymmetrische lagen en de disconected lengteverschillen te benadrukken, gebruikte Kimm namelijk klassieke tinten met frisse nieuwe kleuren nuances. Zo gebruikte zij rosé roze lichtblond met oudroze tinten. Mooie zachte zandtinten gecombineerde ze met koloniale bruine houttinten en werd Cleopatra-zwart naast kersenrood en mahoniebruin gezet. Zachte pareltinten versterkte zij met koele ash smokeytinten. 

## Compleet anders

Bij het stylen kan men met ‘Inspired’ veel kanten op. Wanneer het haar de andere kant op wordt gedragen of achter het oor wordt gebracht, komen er hele andere coupes tevoorschijn. Dit komt door de diversiteit aan asymmetrische lijnen in combinatie met de zachte lagen van de coupe. Kimm heeft bij ‘Inspired’ gewerkt met de stylingproducten van Sebastian Professional. Als basis is bij elke coupe ‘Potion 9’ uit de Sebastian Professional Originals serie aangebracht. Deze leave-in styler biedt naast intensieve voeding en verzorging een lichte natuurlijke versteviging. Voor extra stevigheid is bij iedere coupe tevens ‘Thickefy Styler’ uit de Body Double serie (Sebastian Professional) gebruikt. Deze luchtige mousse zorgt voor een goed volume zonder het haar te verzwaren. Dat maakt het product zeer geschikt voor ieder haartype. 

Afhankelijk van het gewenste resultaat zijn verder de volgende producten gebruikt: 

## Michelle 

Michelle heeft dik haar dat erg recht en steil valt. Bij haar werd ‘Threads’ van Sebastian Professional gebruikt, een stylingcrème met microvezeltechnologie die de haren bijeen weeft als basis voor elke look. Met deze soepele en elastische styler kan de haarvezel in een handomdraai worden omgevormd, waardoor het steeds mogelijk blijft om het haar opnieuw te stylen, gladder te maken of juist heel luchtig te laten. 

## Sandra

Sandra heeft heel fijn haar. Bij haar is ‘Clay’ van Sebastian Professional X-tah aangebracht voor een ruig en warrig effect. Bij de variatie op de coupe is een lok gecreëerd. Deze is gefixeerd met de spray uit de Body Double lijn (Sebastian Professional).

## Kimberley

Kimberley heeft dik steil haar. Voor het gladde kapsel is het haar gestyled met ‘Grease’ van Sebastian Professional; ideaal om het haar chique en sluik te maken. Deze pommade zorgt bovendien voor een mooie glans.
Voor de warrige look is wat ‘Clay’ in de handen warm gewreven en goed door het hele haar verdeeld. De ‘Clay’ zorgt ervoor dat het haar stugger wordt en  blijft liggen zoals gewenst. Telkens wanneer de handen door het haar worden gehaald, krijgt het een andere beweging. Goed voor een nonchalante look.

## Marija

Marija heeft heel dik haar met een lichte slag. In tegenstelling tot de andere drie modellen is het haar van Marija nat gestyled met ‘Texturizer’ van Sebastian Professional. Nadat het geföhnd is, krijgt het hierdoor een schitterende glans, plus een mooie gladde structuur met veel body. Voor de gevarieerde look is het haar behandeld met ‘Shaper Plus’(Sebastian Professional). Deze spray is tussen de lagen van het haar gespoten, zodat er een beweging in het haar ontstaat. ‘Shaper Plus’ plakt niet en is gemakkelijk uit te kammen. Het haar is daardoor zó weer te restylen. Inspired is de eerste collectie van Kimm Koffijberg in samenwerking met Wella Professionals. Een collectie vol inspirerende coupes en kleurtechnieken voor de unieke mens die zich wil onderscheiden en vernieuwen met een knipoog naar het oude vertrouwde.
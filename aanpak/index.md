---
title: Onze aanpak
layout: page
excerpt: 'Onze aanpak staat al 40 jaar voor vakmanschap, creativiteit en vernieuwing op het gebied van kapsels, haarkleuringen en styling en is absoluut trendsettend.'
---

Onze aanpak staat al 40 jaar voor vakmanschap, creativiteit en vernieuwing op het gebied van kapsels, haarkleuringen en styling en is absoluut trendsettend.&nbsp;

## Interesse en aandacht

Onze kappers en kapsters hebben veel interesse in jou en in je manier van leven. Als je dat wilt, nemen zij graag de tijd om samen met je te onderzoeken welke coupe, haarkleur en styling het beste bij jouw lifestyle past. Wij vinden het belangrijk dat je langere tijd tevreden bent met je kapsel en het ook thuis goed kunt onderhouden.

## Professioneel en trendsettend

Onze kappers en kapsters nemen iedere week deel aan een praktijkgerichte interne training. Ook worden de allerbeste professionals van buitenaf uitgenodigd om onze kappers en kapsters te trainen. Daarnaast trainen wij onze kappers en kapsters regelmatig op hun communicatie skills. Goede communicatie vinden wij erg belangrijk om een mooi eindresultaat te bereiken.

Om ervoor te zorgen dat echt niets aan onze aandacht ontsnapt, wordt er met enige regelmaat een mystery guest uitgenodigd om ons service- en kwaliteitsniveau te toetsen en doen wij navraag bij onze klanten.

Kimm geeft veel trainingen in binnen- en buitenland. Zij ontwikkelt ieder halfjaar ook [een eigen collectie](/collecties/) voor Kapsalon Koffijberg waarin zij de door haar zelf ontwikkelde nieuwste kleur- en kniptechnieken toepast. Dit alles zorgt ervoor dat onze kappers en kapsters altijd uitstekend op de hoogte zijn van de allernieuwste vaktechnieken, trends en producten.

## Prijsdifferentiatie

Kapsalon Koffijberg werkt met prijsdifferentiatie. Dit betekent dat wij verschillende prijzen berekenen voor dezelfde behandeling. Wij werken met prijsdifferentiatie omdat de lonen in de kappersbranche gekoppeld zijn aan leeftijd en ervaring. Afhankelijk van de kapper of kapster die je helpt, vind je dit terug in de prijzen.

Alle medewerkers in onze kapsalon zijn goed opgeleid en getalenteerd. Je hebt zelf de vrijheid om te kiezen door wie je geholpen wilt worden en in het verlengde daarvan, hoeveel je wilt besteden. Bij ons staat kwaliteit altijd voorop. Dat garanderen wij voor iedere kapper en kapster in onze kapsalon.
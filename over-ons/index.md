---
title: Over ons
layout: page
---

Richard Koffijberg startte in 1976 zijn kapsalon in een klein brugwachtershuisje aan de Amstelkade in Amsterdam-Zuid. In 1997 verhuisde de kapsalon naar het veel grotere pand aan de overkant op Scheldestraat 8. Daar groeit het familiebedrijf uit tot een van de topkapsalons van Nederland.&nbsp;

Sinds 2009 is de kapsalon eigendom van Kimm, de dochter van Richard, en van haar partner Robert. Kimm heeft dezelfde passie voor het kappersvak als haar vader. Zij behoort tot de topkappers in Nederland. Naast eigenaar van kapsalon Koffijberg is Kimm Global Color Director voor Keune Haircosmetics. Zij is daar verantwoordelijk voor alle educatie op het gebied van haarkleuring, geeft (inter)nationale shows en masterclasses en ontwikkelt de creatieve kleurconcepten voor de nieuwste trendcollecties van Keune. Eigenaren van kapsalons uit heel Nederland laten hun medewerkers trainen door Kimm.

Kapsalon Koffijberg is nu al 40 jaar een autoriteit op het gebied van haarkleuringen en kniptechnieken. Alleen gediplomeerde kappers en kapsters knippen en kleuren je haar. Zij nemen voortdurend deel aan vakgerichte trainingen en blijven zo up-to-date in het kappersvak. De kappers en kapsters van Kapsalon Koffijberg zijn vele malen in de prijzen gevallen en de kapsalon is in het verleden tot ‘Entrepeneur of the Year’ gekozen.

Maar het allerbelangrijkste voor onze kapsalon is een brede interesse in onze klanten. Wij baseren ons advies niet alleen op uiterlijke kenmerken zoals gezichtsvorm en huidtype, wij zijn ge&iuml;nteresseerd in je hele lifestyle en geven je graag een advies dat volledig op jou is afgestemd. Bel ons gerust als je meer wilt weten, of loop even bij ons binnen. Een vraag via de site stellen of direct een afspraak maken kan natuurlijk ook. Bij Koffijberg nemen we alle tijd om aan de hand van jouw lifestyle en jouw wensen tot een passend persoonlijk advies te komen.
---
title: Goud voor Ingmar!!
---
Zondag 2 oktober streden 55 kappers in de grote montagehal van de NDSM-werf in Amsterdam – een trendy, maar rauwe industriële omgeving - om de nationale awards van de Trend Vision Award 2011 van Wella Professionals.

Geen eenvoudige opgave gezien het hoge niveau van de genomineerden. Maar een finaleplaats in de Internationale Trend Vision finale in New York op 30 oktober is ook geen geringe beloning voor de winnaars van de twee awards.

De winnaar van de Gold Award Color 2011 is Ingmar Kleijn – de Ruijter uit het team van Koffijberg Hairdressers; de nationale roem (en vaktechnische erkenning) is dus binnen en dat is al een hele prestatie op zich! Samen met de Gold Award Young Talent 2011 gaat Ingmar naar New York om haar ‘kleuren’ te verdedigen. Nog van harte gefeliciteerd en heel veel succes toegewenst in the big Apple.


Koffijberg geselecteerd voor Amsterdamse ondernemersprijs&nbsp;

Koffijberg Hairdressers is geselecteerd als een van de ongeveer zestig kanshebbers voor de Amsterdamse Ondernemersprijs 2013. Fantastisch nieuws!
Met de Amsterdamse Ondernemersprijs spreekt de Gemeente Amsterdam haar waardering uit voor succesvolle ondernemers in de regio die met hun gedrevenheid, passie en doorzettingsvermogen anderen inspireren. De kanshebbers op de prijs worden onder andere getoetst op hun betekenis voor de regio Amsterdam, hun creativiteit en handelsgeest, aandacht voor het personeel en visie op de toekomst.

Wij zien het feit dat we zijn geselecteerd als een erkenning voor dat wat wij nastreven in onze salon: de wens van de klant altijd centraal stellen, innovatief zijn en gefocust blijven op onze kernwaarden.

Woensdag 27 november wordt de Amsterdamse Ondernemersprijs uitgereikt tijdens de Week van de Ondernemer in Amsterdam. Wij houden u uiteraard op de hoogte van het verloop.
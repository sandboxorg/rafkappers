---
title: 'Nieuw: Kleuranalyse 2.0'
---
Vernieuwde haarkleuranalyse bij Koffijberg!

Koffijberg brengt de kleuranalyses in de salon naar een hoger plan. Samen 
met u komen wij nog diepgaander en doelgerichter tot een advies voor uw nieuwe 
haarkleur. 

Wilt u een haarkleur die vooral mooi past bij de kleur van uw huid en ogen?
Of hebt u verdergaande wensen: Wilt u bijvoorbeeld steviger/zakelijker overkomen en meer gezien worden in uw werkomgeving? Of is er een belangrijke gebeurtenis in uw leven waardoor u een imagoverandering kan gebruiken? Door middel van het invullen van een korte vragenlijst en het gebruik van moodboards en kleurenkragen, heeft u nu de mogelijkheid u nog professioneler te laten adviseren door onze specialisten. 

Als u interesse hebt in een haarkleuranalyse vragen wij u 15 minuten voor uw 
afspraak bij ons in de salon te komen en een vragenlijst in te vullen. Aan de hand van de ingevulde vragenlijst en het gebruik van moodboards komt ons team met u tot een advies. De moodboards met daarop afbeeldingen van haar, natuur en design hangen in onze colorstudio. U kunt aangeven welk sfeerbeeld u aanspreekt en waarom. Ook wordt gebruik gemaakt van kleurenkragen. Door de combinatie en de volgorde van de kleuren in de kragen is het niet alleen mogelijk om vast te stellen of iemand een ‘koel’ of ‘warm’ kleurtype is, maar ook hoe donkere of lichte tinten voor iemand werken. Wilt u een diepgaandere imagoverandering dan adviseren onze masterstylisten en kleurspecialisten u.


De haarkleuranalyse is geheel vrijblijvend en kosteloos, en is onze investering in u.
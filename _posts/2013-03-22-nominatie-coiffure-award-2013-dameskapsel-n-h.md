

“ ‘I-Dentity’ is een statement voor het vakmanschap van ons kappers”, aldus Kimm Koffijberg.

De collectie is genomineerd voor de Coiffure Award 2013\* – categorie Dameskapsels Noord-Holland. Kimm Koffijberg lanceert de nieuwe voorjaar- en zomercollectie ‘I-Dentity’. De powerful en chique collectie zet de identiteit van de individuele vrouw in de spotlights. De modellen zijn zichzelf in hun meest krachtige vorm. De geknipte volumeverdeling in de coupes, het chique ‘oily’ en contrasterende kleurbeeld, en de styling smelten samen en benadrukken de eigen identiteit van de vrouw.
Het kleurbeeld bestaat uit licht en donker, blond gecombineerd met zwarten, grijstinten en zachte pastels. Uitgaand van de structuur van het haar, versterken de kniplijnen de kleur en de kleuraccenten de coupe.
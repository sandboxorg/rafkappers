

Op 1 januari 2015 hebben we het aangedurfd ons oude en vertrouwde papieren afsprakenboek te verruilen voor een digitale versie. De agenda is van groot belang en dus zijn we niet over een nacht ijs gegaan. Samen met de ontwikkelaar hebben we een reeds bestaand programma een ‘Koffijberg jasje’ gegeven. Ons wensenlijstje is nog niet helemaal afgewerkt, maar we zijn een eind op weg.

Omdat wij nog erg aan het nieuwe systeem en aan de nieuwe manier van werken moeten wennen, is het mogelijk dat het maken van een afspraak iets langer duurt dan u van ons gewend bent. Wij hopen dat u hiervoor begrip hebt. Wij doen er alles aan dit zo snel als mogelijk weer soepel te laten verlopen.

Graag nemen wij uw email adres in ons bestand op, zodat wij onze database kunnen vullen met correcte gegevens. Uw adres wordt gebruikt om u een digitale bevestiging te sturen van uw gemaakte afspraak. Ook zit er een functie in onze database waardoor u de afspraak met een druk op uw telefoon in uw digitale agenda kunt vastleggen. Daarnaast kunnen wij een 24-uurs notificatie sturen van uw afspraak. Hopelijk mogen wij uw email adres toevoegen aan uw klantenkaart. Hartelijk dank voor uw medewerking!

Er worden op dit moment nog meer functionaliteiten ontwikkeld. Uiteraard brengen wij u hiervan -als de tijd rijp is- op de hoogte. Wij hopen u op deze manier nog meer service en gemak te bieden.&nbsp;

Uiteraard kunt u ook nog gewoon per telefoon of mail uw afspraken laten inboeken.&nbsp;